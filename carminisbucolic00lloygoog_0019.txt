14

Bucolica autem caesura, sicut ante dixi, multo parcius hic
utitur quam Graeci. Cujus quaenam causa sit, ambigitur:
sunt enim qui Maronem dicant dactylum in quarto pede ut
suis numeris alienum sprevisse. Alii contra censent eum
difficultate operis devictum, alii (quod veri similius est) hanc
caesuram, quippe quam adeo neglexerit, quasi fortuito solum
usurpasse, vel cum Graecos imitari vellet, nequaquam pro
certa lege versus habuisse.

Deinde verborum est idem artifex, quo
nihil possit esse praestantius, adeo cuncta
pereleganter dixit, cuncta ad aurium oblectaÎ‡
tionem elimavit. In paucissimis est sane suis ipse viribus
minor, ut-

Qui te, Pollio, amat, veniat quo te quoque gaudet,

De dictione
Vergilii.

et illud, in quo similiter desinentia aures respuunt,

Limus ut hic durescit et haec ut cera liquescit.

quod tamen fortasse minus notandum est, cum e carmine
nescio quo magico adsumptum esse videatur.

Et est aliud, nequid ad hunc locum pertinens omittam,
quod Vergilio culpae datur. Namque ut antiquitatis fuit
veterumque scriptorum litterate peritus, ita tanquam hac ipsa
deceptus eruditione, epithetis nonnunquam usus est ineptis
atque admodum putidis, velut Hyblaeis apibus, Cyrneas
taxos, Chaonias columbas.

Saepius vero illum Theocriti succum retinet, ut, etiam
cum ipsa ejus verba reddit, si non meliorem, at parem certe
magistro se praebeat. .

Turn praeterea, quod est summi poetae, litterarum sono
non solum delectat audientes, sed propemodum rem ipsam ob
oculos ponit. Tale verb'i causa est

nam neque me tantum venientis sibilus austri,
nec percussa juvant fluctu tam litora, nec quae
saxosas inter decurrunt flumina valles.

et illud

eque sacra resonant examina quercu.

Sed longum est quae venuste dixit, omnia jam persequi, cum
nusquam fere non tam incredibile splendescat canorum, ut
ipsae demum Gratiae sermonem ejus finxisse videantur. Ita-
que transeamus ad reliqua.

 

