5

paene in servitutem liberas Graeciae civitates redigeret, cum
denique totus lere orbis terrarum in armis esset—non mirum,
inquam, si tantam inter turbam et confusionem rerum omnino
Musae siluerunt.

Verumtamen potuit etiam tunc fieri, si modo imperio
omnium gentium constituto diuturnitas pacis otium confir-
masset, ut, rege ipso fautore ac praeside, studia litterarum in
Graecia reviviscerent. Sed ille mortuus hanc speculam prae·
cidit, omnia de integro permiscuit ac turbavit. Tum demum
ex tam universa caligine exstitit Alexandria,
nova litterarum patrona, doctorum portus ac
perfugium. Huc undique omnes eruditi, omnes cujusque
artis studiosi, ad Ptolemaeum regem confluxerunt. Is enim,
aemulus patris sui, ardore quodam incredibili provehebat
litteraS, doctissimum quemque praemiis atque honoribus pro-
sequebatur, tot denique viros omni doctrina ornatissimos ad
se adduxit, quot nusquam uno eodemque tempore congregati
sunt. Sed accessit his aulicorum, vatium, Judaeorum, mili-
tum, mercatorum, prope inenarrabilis, concursus, ut eam
urbem, magnitudinis paene infinitae, luxuria prorsus diffluen-
tem, adeo omnium hominum refertam, spectaculum quoddam
ingens ac quasi totius orbis mercatum magis quam officinam
artium litteratorumque domicilium dixisses. Verumenimvero
hi ipsi, quamvis critici, λογογράφοι, grammatici prope singulares,
in exemplis veteribus imitandis nemini non pares fuerint,
tameneo divino quasi adflatu, qui est summorum operum
solus procreator, mirum in modum omnes caruerunt. Nam
et abierat illa in republica libertas quae Graecos in historiis,
in sabulis, in rhetorice praestantissimos ac paene caelestes
effecerat, sine qua, ne longus fiam, non modo non perlecta et
absoluta opera, sed nihil fere dignum memoria solet excogitari.
Tum praeterea sublata libertate tollebatur et prisca relligio;
quemadmodum erat civitas barbarorum, ita barbari dei,
superstitiones novae ac molles invehebantur; poeta ipse non
jam, ut apud Athenienses deorum minister, praeceptor populi,
sed tyranni totus cliens atque adulator.

Cum igitur res ita se haberent, non tam, ut opinor, con·
temnendi sunt ceteri, quam admirandum ejus viri ingenium,
qui tantis ex tenebris inter omnes unus eminuit.

De Alexandrinis.

 

